---
titolo: Codice di condotta dei collaboratori di Gatsby
---

## Il nostro impegno

Nell'interesse di favorire un ambiente aperto e accogliente, in qualità di collaboratori e maintainer ci impegnamo a rendere la partecipazione al nostro progetto e alla nostra comunità un'esperienza priva di molestie per chiunque, a prescindere da età, peso, disabilità, etnia, identità ed espressione di genere, livello di esperienza, nazionalità, aspetto fisico, razza, religione, identità e orientamento sessuale.

## I nostri principi

Esempi di comportamento che contribuiscono a creare un ambiente positivo:

- Usare un linguaggio accogliente ed inclusivo
- Essere rispettosi di punti di vista ed esperienze diversi dai nostri
- Accettare le critiche costruttive con dignità
- Concentrarsi su quel che è meglio per la comunità
- Mostrare empatia verso gli altri membri della comunità

Esempi di comportamento inaccettabile:

- Uso di linguaggio o immagini sessuali, e avance o attenzione sessuale non desiderata
- Trolling, commenti offensivi o spregevoli, e attacchi personali o politici
- Molestie in pubblico o in privato
- Pubblicare le informazioni private di qualcun altro, come ad esempio l'indirizzo fisico o di posta elettronica, senza averne il permesso esplicito
- Qualsiasi altra condotta che potrebbe essere ragionevolmente considerata inappropriata in un ambiente professionale

## Le nostre responsabilità

I mainteiner del progetto sono responsabili di chiarire i principi di comportamento accettabile, e di prendere provvedimenti appropriati e imparziali in risposta a qualunque istanza di comportamento inaccettabile.

I mainteiner del progetto hanno il diritto e la responsabilità di rimuovere, modificare, o rifiutare commenti, commit, codice, modifiche al wiki, e altri contributi che non siano in linea con questo codice di condotta, o di bannare in via temporanea o permanente qualunque collaboratore per altri comportamenti che ritengano inappropriati, minacciosi, offensivi, o dannosi.

## Ambito

Questo codice di condotta si applica sia negli spazi del progetto, sia in spazi pubblici dove un individuo stia rappresentando il progetto o la sua comunità. Alcuni esempi di rappresentare un progetto o una comunità sono l'utilizzo di un indirizzo email ufficiale del progetto, un post su un account social ufficiale, o agire da rappresentante in un evento online o offline. La rappresentazione di un progetto potrebbe essere definita e chiarita più nel dettaglio dai maintainer del progetto.

## Esecuzione

I casi di comportamento violento, offensivo o comunque inaccettabile possono essere segnalati contattando il team del progetto all'indirizzo [conduct@gatsbyjs.com](mailto:conduct@gatsbyjs.com). Tutte le lamentele verranno controllate e indagate, e risulteranno in una risposta ritenuta necessaria e appropriata alle circostanze. Il team del progetto è obbligato a mantenere la riservatezza riguardo la persona che ha riferito l'episodio. Ulteriori dettagli di specifiche politiche di esecuzione potrebbero essere chiariti separatamente.

I maintainer del progetto che non seguono o non applicano il codice di condotta in buona fede potrebbero affrontare ripercussioni in via temporanea o permanente, come determinato dagli altri membri della direzione del progetto.

## Attribuzione

Questo codice di condotta è adattato dal patto dei collaboratori, versione 1.4.

- Sito web: https://contributor-covenant.org
- Versione: https://contributor-covenant.org/version/1/4/
